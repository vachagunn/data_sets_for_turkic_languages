Президент Садыр Жапаров бүгүн игранттардын эл аралык күнүнө карата кайрылуу жасады.Мамлекет башчысынын кайрылуусу:«Урматтуу мекендештер!БУУнун Башкы Ассамблеясынын резолюциясынын негизинде бүткүл дүйнө жүзүндө 18-декабрь Эл аралык мигранттар күнү катары аныкталган.Кыргызстан 2003-жылы тиешелүү мыйзамды кабыл алуу менен Эмгек мигранттарынын жана алардын үй-бүлө мүчөлөрүнүн укуктарын коргоо боюнча эл аралык конвенцияга кошулуп, Эл аралык мигранттар күнүн белгилеп келет.Биздин мекендештер дүйнөнүн булуң-бурчунда жашап, иштеп үй-бүлөсү менен жакындарына эле эмес, жалпы өлкөнүн экономикасын колдоого баа жеткис салым кошуп келаткандыгы үчүн ыраазычылык билдирем. Мигранттардын коомубуздун ажырагыс бөлүгү катары, айрыкча, мамлекеттин башына оор күн келген учурда же ар кандай ийгиликтерди жаратып, эл аралык коомчулукка чыгууда колдоого муктаж болгон жарандарга кол суна билген аракеттери миңдеп саналат. Дегеле миграцияда жүргөндөр социалдык, экономикалык, маданий жана башка долбоорлорду ишке ашырууга көмөктөшүү менен өлкө аймактарынын өнүгүшүнө инвестиция салышат. Алардын мындай камкордугу менен боорукердиги – жоопкерчиликтин, мекенчилдиктин эң бийик үлгүсү!Мамлекет сыртта жүргөн мигранттарыбызды колдоо багытында “Миграциялык кырдаалды жакшыртууга багытталган чараларды көрүү жөнүндө” Жарлыкка ылайык 2021–2030-жылдарга Кыргыз Республикасынын миграция саясатынын концепциясынын алкагында иш алып барууда. Мамлекеттик программаларды ишке ашыруу менен миграциялык процесстерди турукташтыруу, миграция агымын жараткан факторлорду жумшартуу аракеттери көрүлүүдө. Өлкөдөн тышкары жүргөн мекендештердин, ошондой эле өлкө аймагында турган иммигранттардын жана жарандыгы жок адамдардын укуктарын коргоо аркылуу миграциялык потенциалды өлкө кызыкчылыгына багыттоо жаатында да жылыштар бар. Бара-бара эмгек миграциясынын агымы диверсификацияланат жана пайдалуу экономикалык шарттар, укуктук жана социалдык кепилдиктер менен камсыз кылынат.Урматтуу мекендештер, айрыкча, алыс-жакында эмгектенип жүргөн журтташтар, Кыргызстандын жаркын келечегин куруу үчүн баарыбыз биримдикте, ынтымакта, бир көз карашта болушубуз шарт. Биздин алган багытыбыз бир болгондо гана кыйынчылыктарды жеңип, көздөгөн максатыбызга жетебиз.Дүйнө жүзүнүн чар тарабын багындырып, талбай эмгектенип, алга умтулуп жүргөн ар бир мекендешибизге ийгиликтерди каалайм. Ойлогон ой-максаттарыңар ишке ашсын, мекенчил сезимиңер арта берсин!».Фото www ###https://vesti.kg/kg/politika-kg.html?start=20###https://vesti.kg/kg/politika-kg.html$$$
УКМКнын төрагасы Камчыбек Ташиев Фейсбуктагы баракчасына билдирүү калтырып, анда президент Садыр Жапаровдун экинчи президенттик мөөнөткө барарын кыйытып, аны колдоого чакырды. Ташиев мамлекет башчысынын Элдик Курултайда айткан сөзү боюнча өз пикирин билдирди.- Урматтуу мекендештер! Эми гана өзүмө келдим, 3 күндөн бери катуу ооруп, эми гана баш көтөрдүм. Ажообуздун Элдик курултайда мен жөнүндө айткан пикирине өз оюмду билдирип коюуну чечтим.Биринчиден, президентибиз туура айтты эки дос мансап үчүн эч качан чырдашпайбыз. Экинчиден, биз үчүн кыргыз элибиздин тынч, бакубат, жашоосу эң кымбат жана эч нерсеге алмаштыргыс бакыт! Үчүнчүдөн, президентибиз мурдагы Конституциянын негизинде 6 жылга шайланган. Ал эми бүгүнкү Конституциянын негизинде дагы бир жолу 5 жылга экинчи мөөнөткө шайланууга укуктуу. Ошондуктан Садыр Нургожоевичти колдоп, кубаттап, чогуу элибизге кызмат кылабыз деп үмүт артамын. 8 жылдан кийин да эл журт деп Садыр досумдай күйүп жанган кыргызымдын бир инсаны чыгат буюруса, — деп жазган ал.Фото www ###https://vesti.kg/kg/politika-kg.html?start=20###https://vesti.kg/kg/politika-kg.html$$$
2024-жылы «Кыргызкөмүр» Кытайга көмүр экспорттой баштайт. Бул тууралуу экинчи Элдик курултайдын жүрүшүндө министрлер кабинетинин төрагасы Акылбек Жапаров билдирди.Анын айтымында көмүр төрт кенден — Ак-Улак, Үрмезан, Кара-Кече жана Беш-Буркан кендеринен жеткирилет.Министрлер кабинетинин башчысы 2024-жылы 30 миң тонна битум өдүрүлүп, 450 чакырым жол асфальтталарын белгиледи.«Түндүк-түштүк автожолундагы Көк-Арт туннели аяктап, жол ачылат», — деди ал.Фото www ###https://vesti.kg/kg/politika-kg.html?start=20###https://vesti.kg/kg/politika-kg.html$$$
Министрлер кабинетинин төрагасы Акылбек Жапаров Бишкекте өтүп жаткан II Элдик курултайдын жүрүшүндө экономика жаатындагы иштер жакшы диманика менен бара жатканын белгиледи.- Дүйнөлүк тобокелдиктерге карап өзүбүздүн божомолдорубузду консервативдүү алып жатабыз. Бирок, жакшы динамика менен бара жатат. Быйылкы жылдагы ички дүң продуктынын көлөмү пландалгандай эле, 11 айда 1 тлрн 72 млрд сомду түзүп, 2023-жылга болжолдонгон көлөмгө жеттик. Алдыда дагы жарым айыбыз калды, - деди ал.Акылбек Жапаров тышкы саясаттын туура жүрүшүнөн 2022-жылы өлкөнүн экономикасына 1,2 млрд доллар түз чет элдик инвестиция тартылганын белгиледи.Фото www  _________________________###https://vesti.kg/kg/politika-kg.html?start=20###https://vesti.kg/kg/politika-kg.html$$$
Бүгүн, 15-декабрда өтүп жаткан экинчи Элдик курултайдын жүрүшүндө Жогорку Кеңештин төрагасы Нурланбек Шакиев өлкөнүн жарандарынын жашоосун оңдоп жаткан мыйзамдардын кабыл алынышына токтолду.«Мен өлкөбүздө жасалып жаткан иштерди кайра кайра кайталап айта бербейин. Бирок мен ЖКда кабыл алынган коомдун өнүгүшүнө салым кошо турган мыйзам долбоорлоруна токтоло кетейин. Мисалы, билим берүү тармагында жакшы мыйзам долбоорлору кабыл алынып, иштелип жатат. Сапаттуу билим болбосо мамлекетте өнүгүү болбойт. Кабыл алынган конституциялык мыйзамга ылайык бардык жарандар кыргыз тилинде сүйлөп, ойлонушу керек. Бул мыйзамдын аткарылышын көзөмөлдөйбүз», - деди ал.Мындан тышкары, эмгек мигранттарына көңүл буруу мезгили келгенин белгиледи.«Көп жылдар бою алар мамлекетибиздин өнүгүүсүн камсыздап, жыл сайын 2 миллиард доллардан ашык акча которуп турушту», - деп белгиледи Шакиев.Фото www ###https://vesti.kg/kg/politika-kg.html?start=20###https://vesti.kg/kg/politika-kg.html$$$
Бишкектеги Токтогул Сатылганов атындагы улуттук филармонияда өтүп жаткан экинчи Элдик курултайдын Улуттук кеңеши жана эсептөө комиссиясы шайланды.Улуттук кеңештин курамы 17 мүчөдөн турат. Курултайга келген делегаттар бир добуштан колдоп, Улуттук кеңештин курамын бекитти.Ага ылайык, Улуттук кеңештин төрагасы болуп Мыктыбек Абдылдаев, анын орун басарлары болуп Эркинбек Абдыразаков, Баатырбек Исмаилов шайланды.Ошондой эле Курултайга келген делегаттар бир добуштан колдоп, эсептөө комиссиясынын курамын бекитти.Эсептөө комиссиясынын курамына 13 адам кирди. Асел Лаваева Эсептөө комиссиясынын төрайымы болуп шайланды.Эскерте кетсек, иш-чара эки күнгө — 15-16-декабрга созулат. Курултайг жалпысынан 700дөй делегат катышууда.Фото www ###https://vesti.kg/kg/politika-kg.html?start=20###https://vesti.kg/kg/politika-kg.html$$$
Бүгүн, 15-декабрдаТоктогул Сатылганов атындагы улуттук филармонияда президент Садыр Жапаровдун катышуусунда экинчи Элдик курултай өз ишин баштады.Ага өлкөнүн бардык облустарынан жана аймактарынан 700дөй делегат, ошондой эле Жогорку Кеңештин депутаттары, министрлер кабинетинин мүчөлөрү жана өлкөнүн мамлекеттик органдарынын жетекчилери катышууда.Иш-чара эки күнгө — 15-16-декабрга созулат.Фото www###https://vesti.kg/kg/politika-kg.html?start=20###https://vesti.kg/kg/politika-kg.html$$$
Кыргызстандын башкы прокурорунун эки жаңы орун басарлары дайындалды. Тиешелүү буйруктарга президент Садыр Жапаров кол койду.Атап айтканда, Мирбек Расулов Башкы прокурордун орун басары - Кыргыз Республикасынын Аскер прокурору болуп дайындалды.Буга чейин бул кызматты Сагындык Мукашов аркалап келген. Президенттин буйругу менен ал Башкы прокурордун орун басары – Кыргыз Республикасынын Аскер прокурорунун кызматынан бошотулду.Ошондой эле, Садыр Жапаров койгон дагы бир жарлыкка ылайык, Улан Айтбаев Кыргыз Республикасынын Башкы прокурорунун жаңы орун басары болуп дайындалды.Ал бул кызматка Курманбек Токтокуновдун ордуна келди.Фото www ###https://vesti.kg/kg/politika-kg.html?start=20###https://vesti.kg/kg/politika-kg.html$$$
Президент Садыр Жапаров “Акылман” президенттик лицейи жөнүндө” Жарлыкка кол койду. Бул тууралуу мамлекет башчысынын басма сөз кызматы билдирди.Жарлыкка ылайык, Билим берүү жана илим министрлигине караштуу иштеп жаткан “Акылман” президенттик лицейи Билим берүү жана илим министрлигинин карамагынан чыгарылат жана түздөн-түз Кыргыз Республикасынын президентине баш ийет.“Акылман” президенттик лицейин каржылоо толугу менен Кыргыз Республикасынын Президентинин фондунун эсебинен жүргүзүлөт.“Акылман” лицейинин жогорку башкаруу органы болуп Көзөмөлчүлүк кеңеши эсептелет, Кыргыз Республикасынын президенти анын төрагасы болуп саналат.Көзөмөлчүлүк кеңешинин түзүмү, компетенциясы, түзүү тартиби, мүчөлөрүнүн ыйгарым укуктарынын мөөнөттөрү, алардын чечимдерди кабыл алуу тартиби “Көзөмөлчүлүк кеңеши жөнүндө” КР Мыйзамы жана Кыргыз Республикасынын президенти тарабынан бекитилүүчүКөзөмөлчүлүк кеңеши жөнүндө жобо менен аныкталат.Фото www ###https://vesti.kg/kg/politika-kg.html?start=20###https://vesti.kg/kg/politika-kg.html$$$
Бүгүн, 14-декабрда Жогорку Кеңештин жыйынында депутаттар “КР 2023-жылга жана 2024–2025-жылдардын пландык мезгилине республикалык бюджети жөнүндө” КР мыйзамына өзгөртүүлөрдү киргизүү тууралуу”, “КР 2024-жылга жана 2025–2026-жылдардын пландык мезгилине республикалык бюджети жөнүндө” мыйзам долбоорлорун экинчи жана үчүнчү окууда талкуулап, кабыл алышты.Жыйынга министрлер кабинетинин төрагасы Акылбек Жапаров баштаган министрлер кабинетинин мүчөлөрү катышты.Жыйын “суроо-жооп” форматында өттү.Талкуу маалында депутаттар Кыргыз Республикасынын фискалдык саясатынын негизги багыттары боюнча өз пикирлерин билдиришип, өлкөнүн социалдык-экономикалык өнүгүүсү боюнча бир катар сунуштарын беришти.Алсак, депутат Дастанбек Жумабеков бюджеттин күтүлүп жаткан профицити боюнча оң пикирин айтып, Айтматов районуна караштуу Кызыл-Адыр айыл өкмөтүнүн инфратүзүмүн өнүктүрүүгө мамлекеттик колдоо көрсөтүү керектигин белгиледи.Ал эми эл өкүлү Айбек Осмонов республика боюнча социалдык объектилерди куруу долбоорлорун натыйжалуу ишке ашыруу максатында мамлекеттик курулуш агенттигинин статусун министрликтин деңгээлине көтөрүү маселесин кароону министрлер кабинетине сунуштады.Депутат Алишер Козуев Кара-Суу району өлкөдөгү калктын саны боюнча эң чоң аймактардын бири экенин айтып, Мамлекеттик ипотекалык компания аркылуу турак жай куруу зарылдыгына көңүл бурду.Депутат Улугбек Ормонов мектептерде ата-энелерден акча чогултууга тыюу салуу боюнча президенттин жарлыгын эске салып, келерки жылдын бюджетинин долбоорунда мектептердин чарбалык муктаждыктары үчүн каражаттар камтылганбы деген суроону койду.Экономика жана финансы министринин биринчи орун басары Алмаз Бакетаев бул максаттарга 2024-жылга кошумча 137 млн сом бөлүнгөнүн маалымдады.Талайбек Масабиров тармактык комитеттин жыйындарында бюджеттин долбоорун кароодо капиталдык курулуштар боюнча толук жоопторду алганын белгилеп, ошондой эле элдин саламаттыгын сактоо боюнча бир катар маселелерди көтөрдү.Депутат Мейкинбек Абдалиев учурда жарандарга электрондук кол тамга жеке компания тарабынан берилип жатканын сындап, бул ишти мамлекеттик ишкана колго алса, ошого жараша киреше мамлекеттик бюджетке түшүп турмак деген пикирин билдирип, өкмөттү бул багытта тиешелүү чараларды көрүүгө чакырды.Фото www ###https://vesti.kg/kg/politika-kg.html?start=20###https://vesti.kg/kg/politika-kg.html$$$
Мирбек Шамырканов Ош облусунун Чоң-Алай районунун мамлекеттик администрациясынын башчысы — аким болуп дайындалды. Бул тууралуу президенттин басма сөз кызматынан билдиришти.Маалыматка ылайык, тиешелүү тескемеге мамлекет башчысы Садыр Жапаров кол койду.Фото www ###https://vesti.kg/kg/politika-kg.html?start=20###https://vesti.kg/kg/politika-kg.html$$$
Кечээ, 13-декабрь күнү Министрлер кабинетинин башчысы Акылбек Жапаров Америка Кошмо Штаттарынын Кыргыз Республикасындагы Атайын жана Ыйгарым укуктуу Элчиси Лесли Вигерини кабыл алды. Бул тууралуу кабминдин басма сөз кызматы билдирди.Маалыматка ылайык, жолугушуунун жүрүшүндө тараптар үстүбүздөгү жылдын жыйынтыгы боюнча кыргыз-америка кызматташтыгы активдешкендигин, атап айтканда, жогорку деңгээлдеги сапарлардын жана Борбордук Азия-АКШ саммитинин жыйынтыгында канааттануу менен белгилешти.Министрлер Кабинетинин башчысы Кыргыз Республикасы АКШ менен эки тараптуу мамилелерди узак мөөнөткө чыңдоого кызыкдар экенин баса белгиледи.Тараптар келерки жылы экономикалык, маданий жана билим берүү чөйрөлөрүндө бир катар тармактарда кызматташууну өнүктүрүү мүмкүнчүлүктөрүн талкуулашты.Өз кезегинде Атайын жана Ыйгарым укуктуу Элчи эки тарапты кызыктырган бардык маселелер боюнча колдоо көрсөтүүгө даяр экенин ырастады.Ал эки мамлекет башчыларынын Борбордук Азия-АКШ саммитинин алкагындагы жолугушуусун жогору баалап, бул жолугушуу кыргыз-америкалык мамилелерди чыңдоого жана илгерилетүүгө түрткү болот деген ишенимин билдирди.Тараптар ошондой эле эки тараптуу кызматташуунун актуалдуу маселелери боюнча пикир алмашышты, жашыл энергетика жана климаттын күн тартиби жаатындагы өз ара аракеттенүүгө өзгөчө көңүл бурушту.Фото www###https://vesti.kg/kg/politika-kg.html?start=20###https://vesti.kg/kg/politika-kg.html$$$
Президент Садыр Жапаров “2023-жылдын 24-апрелинде Бишкек шаарында кол коюлган Кыргыз Республикасы менен Сауд өнүктүрүү фондунун ортосундагы “Суусамыр – Талас – Тараз автожолун реконструкциялоо, IV фаза, 104,6–197,6 км” долбоору боюнча Кредиттик макулдашууну ратификациялоо жөнүндө” КРнын Мыйзамына кол койду.Мыйзам 2023-жылдын 22-ноябрында Жогорку Кеңеш тарабынан кабыл алынган.Мыйзам 2023-жылдын 24-апрелинде Бишкек шаарында кол коюлган Кыргыз Республикасы менен Сауд өнүктүрүү фондунун ортосундагы“Суусамыр – Талас – Тараз автожолун реконструкциялоо, IV фаза, 104,6–197,6 км” долбоору боюнча кредиттик макулдашууну күчүнө кириши үчүн зарыл болгон мамлекеттик ички жол-жоболорду аткаруу максатында иштелип чыккан.Мыйзам Сауд өнүктүрүү фонду 30 млн АКШ доллары (112 500 000 сауд риалы) өлчөмүндө бере турган Кредиттик макулдашууну ратификациялайт.Финансылык каражаттар “Суусамыр – Талас – Тараз автожолун реконструкциялоо, IV фаза, 104,6–197,6 км” долбоорун каржылоого багытталат.Фото www ###https://vesti.kg/kg/politika-kg.html?start=20###https://vesti.kg/kg/politika-kg.html$$$
Билим берүү министри Догдуркүл Кендирбаева катуу суук тууралуу маалымат Билим берүү министрлигине кечээ кечинде гана түшкөнүн айтып, коомчулукту адаштырып жатат деп билдирди Кыргызгидромет.Өзгөчө кырдаалдар министрлигине караштуу Гидрометеорология кызматы 5-декабрдан баштап бардык мамлекеттик органдарга жана жалпыга маалымдоо каражаттарына катуу суук тууралуу эскертүү жөнөтүлүп, телеканалдар аркылуу да маалымдалганын баса белгиледи.«Чукул билдирүү жөнөтүлүп, анда 9-14-декабрга чейин аба ырайынын кескин өзгөрүшүн, өлкөнүн айрым аймактарында абанын температурасы -25 градуска чейин төмөндөшү ачык айкын айтылган. Кошумчалай кетсек, 12-декабрда күндүн биринчи жарымында дагы бир чукул билдирүү берилген», - деп билдирди Кыргызгидромет.Мекеме билим берүү министринин коомчулукту адаштырып, метеорологиялык кызматтын беделине шек келтирген билдирүүсүн негизсиз деп атады.Эскерте кетсек, бүгүн эртең менен мектеп окуучулары 25 градус суукта окуу жайларына келип алышкандан кийин 8ден кийин гана Билим берүү министрлиги бүгүн жана эртең бардык мектептер онлайн окутууга өтөөрүн билдиргени боюнча коомчулукта нааразычылыктар чыккан. Кийинчерээк Билим берүү министрлигинин жетекчиси коомчулукка бул тууралуу өз убагында эскертилбегендигин аларга кечээ кечинде гана келе жаткан үшүк тууралуу маалымат түшкөнү менен түшүндүргөн.Фото www ###https://vesti.kg/kg/politika-kg.html?start=20###https://vesti.kg/kg/politika-kg.html$$$
Мелс Аттокуров Кыргызстандын Улуттук банкынын төрагасынын орун басары болуп дайындалды. Бул тууралуу КР Президентинин Аппаратынын маалыматтык саясат бөлүмү билдирди.Белгиленгендей, дайындоо жөнүндө буйрукка президент Садыр Жапаров кол коюп, аны мурда ээлеген кызматынан бошотту.Буга чейин президент Заир Чокоевди Улуттук банктын жетекчисинин орун басары кызматынан бошоткон.Мэлс Аттокуров 1996-жылы Кыргыз улуттук университетинин экономика жана башкаруу факультетин аяктаган. Мамлекеттик кызматта ар кандай кызматтарды аркалаган. Кыргыз Республикасынын Улуттук банкына иштегенге чейин Кыргыз Республикасынын Финансы министрлигинин Борбордук казыналыгынын директору жана бөлүм башчынын орун басары болгон.Аттокуров 2023-жылдын апрелинен бери Улуттук банктын башкармалыгынын мүчөсү.Фото www###https://vesti.kg/kg/politika-kg.html?start=20###https://vesti.kg/kg/politika-kg.html$$$
Бүгүн, 13-декабрда Жогорку Кеңештин жыйынында депутат Жанар Акаев Билим берүү министрлигине чара көрүүнү талап кылды.«Бүгүн эртең менен ушундай суук аба ырайында 215 миң окуучу мектепке барып, андан соң үйлөрүнө жөнөтүлдү», - деп эл өкүлү президенттин өкүлү Алмас Абытовго кайрылды. - Эмне үчүн бул алдын ала айтылган жок? Балдарын мектепке машине менен жеткирген ата-энелер кайра үйлөрүнө айдап барууга аргасыз болушту. Бул аларга ыңгайсыздыктарды жаратты да. Кечээ эле мектептердин онлайн окутууга өтүшү тууралуу маалымат таратууга болот эле. Ошондуктан Билим берүү министрлигине тартиптик чара көрүлүшүн талап кылам.Фото www###https://vesti.kg/kg/politika-kg.html?start=20###https://vesti.kg/kg/politika-kg.html$$$
